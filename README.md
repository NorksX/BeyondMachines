# Што ми недостасува да бидам подобар инженер?
Верувам дека за да станам подобар инженер, најмногу ми недостасува практично искуство со реални, индустриски проекти. Теоријата и знаењето што ги стекнав преку формалното образование се важни, но сметам дека вистинските инженерски вештини се развиваат кога се соочуваме со предизвици кои бараат креативност, истражување и брзо прилагодување на нови ситуации. Во академската средина најчесто се работи со јасно дефинирани задачи, додека во реалниот свет проблемите се комплексни и често немаат едноставно решение.

Ова е причината зошто активно барам можности за практична работа, каде што ќе можам да ги надградам моите технички вештини, но и да ги подобрам способностите за тимска работа, комуникација и управување со време. Сметам дека најголем простор за напредок имам во решавање на реални инженерски проблеми, каде што ќе треба да истражувам, да експериментирам со различни пристапи и да учам од искусни инженери.

# Зошто аплицирам конкретно во вашата компанија
BeyondMachines ја гледам како идеално место за мојот следен чекор. Особено ми се допаѓа тоа што давате голем фокус на пробувањето и hard work, а истовремено нудите поддршка и менторство во секој момент. Верувам дека оваа средина ќе ми овозможи да ги надминам моите слабости, да учам од најдобрите и да придонесам со свежи идеи.

Многу ми се допадна и вашиот проект Yieldcat. Сметам дека имаше одличен баланс од „формално“ учење - хинтови и туториали како да се стигне до многуте ранливости и експлоити, и објаснување на ранливоста и како да се спречиме, и практично учење - истражување на веб сајтот и тестирање на разлилни пристапи за наоѓање на ранливости.

На кратко, она што ми недостасува е повеќе практично искуство и работа на реални проекти, а верувам дека токму BeyondMachines е местото каде што можам најдобро да го стекнам тоа и да се развивам како инженер.
